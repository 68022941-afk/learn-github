# learn-github
รู้จักกับ Version Control , Git และ GitHub
Version Control คืออะไร
Version Control หรือ Source Control หมายถึง เครื่องมือช่วยติดตามการเปลี่ยนแปลงของ Source Code โดยการเก็บประวัติการเปลี่ยนแปลงลงฐานข้อมูลชนิดพิเศษ ซึ่งจุดประสงค์ของการเก็บบันทึกทุกการเปลี่ยนแปลงก็คือ หากมีความผิดพลาดเกิดขึ้น ไม่ว่าจะผิดพลาดเล็กน้อย ไปจนถึงขั้นร้ายแรงที่จะส่งผลให้ซอร์ฟแวร์ที่พัฒนาขึ้นมานั้นพังทั้งหมด
การบันทึกประวัติเก็บไว้อย่างต่อเนื่อง จะช่วยทำให้นักพัฒนาซอร์ฟแวร์สามารถย้อนกลับไปในช่วงเวลาต่างๆ โดยเปรียบเทียบโค้ดใหม่กับโค้ดเวอร์ชั่นก่อนหน้าได้ และตรวจสอบความผิดพลาดเพื่อแก้ไขให้มีผลกระทบต่อทีมพัฒนาน้อยที่สุด คล้ายๆกับการ Undo / Redo ในโปรแกรม (แต่ถ้าหากปิดโปรแกรมไปก็จะไม่สามารถ Undo / Redo อีกรอบได้)
Git เป็น Version Control รูปแบบ Distributed Version Control System (DVCS) ใช้สำหรับติดตาม ตรวจสอบการแก้ไขไฟล์ หรือ Source Code ซึ่งสามารถตรวจสอบได้ทุกตัวอักษร ทุกบรรทัด ทุกไฟล์ พร้อมทั้งระบุว่าไฟล์ดังกล่าวถูกปรับปรุงแก้ไข ณ ช่วงเวลาใด และใครเป็นผู้แก้ไข ทำให้ผู้พัฒนาสามารถติดตามการเปลี่ยนแปลงของโค้ดได้ตลอด หรือแม้กระทั่งย้อนเวลาโค้ดกลับไปก่อนตอนที่จะพังก็ยังทำได้
ดังนั้น Git จึงเหมาะสำหรับนักพัฒนาไม่ว่าจะเป็นงานเเบบเดี่ยวหรือแบบทีมเพราะสามารถเรียกดูได้ว่าคนในทีมใครเป็นคนเขียนหรือใครเป็นคนแก้ไขโปรเจกต์ในแต่ละส่วน สามารถคัดลอกเวอร์ชั่นของ Source Code มาเก็บไว้ในเครื่องก่อนได้ (Local Host) ส่งผลให้การทำงานมีความรวดเร็วมากยิ่งขึ้น
เว็บเซิฟเวอร์ที่ให้บริการในการฝากไฟล์ Git หรือ Git ที่ทำงานบนเว็บไซต์ทำให้สามารถใช้ Git ร่วมกับคนอื่นได้ผ่านเว็บไซต์ซึ่งจะมักนิยมใช้เก็บ Project Open Source ต่างๆ
สรุป : จุดประสงค์ที่สำคัญของการใช้งาน Version Control System คือ เพื่อให้สามารถย้อนกลับไปยังเวอร์ชั่นก่อนหน้าได้ เมื่อพบปัญหาระหว่างพัฒนาโปรแกรมการ Check-in เพื่อเปลี่ยนแปลง Source Code ไปยังระบบจัดเก็บเวอร์ชั่น (Version Control System) จึงเป็นเรื่องที่ต้องทำเป็นประจำ
เพราะถ้าคนในทีมพัฒนาโปรแกรมไม่ทำการ Check-In เป็นประจำ แล้วพบปัญหาขึ้นกับซอร์ฟแวร์ที่อยู่ระหว่างพัฒนา ก็อาจก่อให้เกิดปัญหาใหญ่ตามมาคือ ไม่สามารถย้อนกลับไปยังเวอร์ชั่นต่างๆก่อนหน้าได้ หรืออาจจะต้องยุ่งยากหรือใช้เวลานานกว่าจะย้อนกลับไปได้
